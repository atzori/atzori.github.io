---
layout: bootstrap
title: Esame PR2
---

Esame PR2
=========

_Nota: le modalità di esame e le regole descritte in questa pagina si riferiscono solo all'anno accademico in corso.
Chi non dovesse superare nell'anno accademico, è tenuto a riseguire e sostenere l'esame con le nuove regole che verranno specificate. _

L'esame di PR2 è suddiviso in 2 prove (tra parentesi il peso di ciascuna prova nel voto finale):

 - teoria (35%)
 - pratica (65%)

Per presentarsi agli appelli è necessario:
 1. registrarsi *almeno 3 giorni prima* all'appello desiderato sul sistema [ESSE3](https://webstudenti.unica.it/)
 2. presentarsi all'appello muniti di _libretto universitario con foto_ o _documento d'identità con foto_
 3. avere un account valido e funzionante su [moodle.unica.it](http://moodle.unica.it)
 4. risultare regolare con la frequenza al corso 

Teoria e Pratica
----------------
Agli appelli è possibile sostenere teoria e pratica. Entrambe le prove vertono su tutto il programma e vanno superate nello stesso appello.
La _prova di teoria_ consiste solitamente in 15 domande Vero/Falso: ad ogni risposta corretta vengono assegnati 2 punti; 0 punti se la risposta è sbagliata. 
Non è possibile consultare materiale didattico, libri o appunti.
La prova di teoria si considera superata se il voto è almeno 18.

**La _prova pratica_ può essere sostenuta solo da chi ha superato la prova di teoria.** 
Viene svolta immediatamente dopo la prova di teoria, nello stesso appello, e consiste nello sviluppo di classi Java che rispettino determinate specifiche, solitamente descritte tramite un Test (JUnit4 o tramite assert). 
Salvo diversa indicazione esplicita, si dovrà utilizzare Linux e gedit, e di norma si potrà accedere alle API online di Oracle Java ed il libro di testo.
Nessun altro materiale dovrà essere utilizzato.
La prova pratica si considera superata se il voto è almeno 18/30.

Se una prova non viene superata, si dovranno ripetere entrambe le prove in un appello successivo. 
Se entrambe le prove vengono superate, l'esame verrà automaticamente registrato, come prescritto dai Regolamenti.
Sono previsti 6 appelli durante l'anno e NON saranno previsti appelli straordinari.


### Bonus velocità
Chi supererà l'esame entro Giugno, avrà diritto al seguente bonus velocità:
 -  +10% al primo appello (calcolato sul voto esame teoria/pratica)
 -  +5% al secondo appello (calcolato sul voto esame teoria/pratica)
 
### Bonus esercitazioni
Durante il corso vengono svolte esercitazioni bonus, valutate, che in base al voto danno diritto fino ad un massimo di 2 punti bonus da sommarsi al voto ottenuto alle prove.

Appelli 
-------
Gli appelli sono ufficialmente elencati su [ESSE3](https://webstudenti.unica.it/), che farà fede per date, orari e iscrizioni all'appello.

**Iscrizione Appello**: l'iscrizione è possibile da 10 a 3 giorni prima dell'appello; è quindi necessario registrarsi entro 3 giorni prima, pena la non possibilità di sostenere l'esame.
Fanno fede date e orari su ESSE3. 

Una volta consegnati gli elaborati, i risultati positivi verranno direttamente pubblicati e verbalizzati su ESSE3.


